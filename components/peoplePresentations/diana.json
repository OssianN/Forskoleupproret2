{
  "paragraphs": [
    "Jag är utbildad barnskötare, Montessorilärare samt leg. förskollärare och har arbetat inom den kommunala förskolan sedan 1980.",
    "Mitt fackliga engagemang  har genomsyrat hela mitt yrkesliv och arbetar 20% som huvudskyddsombud i sin kommun. Förskolans arbetsmiljö, organisation och utveckling är min högsta prioritet både i det fackliga arbete och som förskollärare. Jag kämpar dagligen mot tystnadskulturen och lyfter ständigt nyttan med facklig samverkan.",
    "Jag har aldrig ångrat mitt yrkesval där mötet med barnet har varit den största anledningen till att jag stannat i yrket. Barnens ”klokskaper” och insiktsfulla reflektioner har varit en källa att ösa ur och försett mig med oslagbara argument i min roll som facklig förhandlare.",
    "Hur blev jag en del av ledningsgrupp i Förskoleupproret? Jag har följt förskoleupproret från den dag då Anki och Malin genomförde ”kuppen” på Conventum i Örebro. Jag har varit en flitig trådskapare i upprorets facebookgrupp, som jag ser som en källa full av erfarenheter och kunskap. Att få inbjudan och möjlighet att vara en del av upprorets ledningsgrupp är ett privilegium. Jag är glad över att vara en del av den kraft och det arbete som kommer leda till en god arbetsmiljö inom förskolan.",
    "Min spetskompetens i Förskoleupproret: Mångårig erfarenhet av att arbeta inom förskolan och som fackligt förtroendevald."
  ]
}