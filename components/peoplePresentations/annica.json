{
  "paragraphs": [
    "Annica är en före detta förskoleägare och förskolechef samt farmor. Förskolläraren som i nästan 40 år arbetat i barnens värld. En fantastisk upplevelse att få vara en del  i varje barns olika steg. Och att få se hur de inspirerar och utvecklas till individuella individer.",
    "Började som barnskötare på dagis, blev förskollärare och förskolechef i förskolan. Har under åren arbetat i både kommunala och privata verksamheter i många kommuner runt Stockholm. Deltog i utvecklingen av bl a ”Kvalité i förskolan” i tidiga 80-talet. Efter att jag såg förändringarna med förskolan, bestämde mig för att tillsammans med några andra personal, starta en liten egen förskola. En förskola med flera vuxna och liten barngrupp. Där arbetade jag som aktiv chef och pedagog i barngrupperna. Vi hade samarbeten med flera andra förskolor under många år. Nu har jag avslutat mitt ”fasta arbete” och utbildar och handleder pedagoger och chefer i bl a förskolan.",
    "Hur blev jag en del av ledningsgrupp i förskoleupproret? Följde FU under en tid och blev nyfiken och inspirerad av MODET och kraften som fanns. Jag blev tillfrågad av Anki om jag ville ingå i ledningsgruppen för Förskoleupproret. Och tackade självklart ja.",
    "Numera ser jag också på förskolans värld med vårdnadshavarens ögon, som farmor. Därför är jag tacksam att jag får möjlighet att vara med i ledningsgruppen för Förskoleupproret.",
    "Min spetskompetens i Förskoleupproret: Arbetade som facklig representant under flera år och har som chef och ägare haft ett gott samarbete med både Kommunal och Lärarförbundet. Med allt som fortfarande händer i förskolans värld vill jag bidra med de erfarenheter och kunskaper som jag fått genom åren.",
    "Tillsammans blir vi starka(re)!"
  ]
}